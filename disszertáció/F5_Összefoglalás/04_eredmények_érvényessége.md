Új tudományos eredmények
===========================

* Szisztematikus és rendszerszemléletű feldolgozási módszer segítségével meghatároztam és egységes rendszerbe foglaltam a nyílt forrású fejlesztési modellből származó szoftverek és komponensek sajátosságait.

* Az új osztályozási módszer mentén elvégzett analízis módszerével igazoltam, hogy a nyílt forrású fejlesztési modell és az ilyen módszerrel létrehozott komponensek olyan egyedi sajátosságokkal bírnak, amelyek befolyásolhatják a felhasználó szervezet informatikai biztonsági szintjét. 

* Az egyedi FLOSS sajátosságok és a Létfontosságú Rendszerelemek minősítésére alkalmas NIST Cybersecurity Framework összevetésén alapuló deduktív stratégia alapján olyan lehetséges ellenintézkedéseket definiáltam, amelyek mérsékelni képesek a FLOSS felhasználó szervezet által viselt kockázatokat. 

* A Létfontosságú Renszerelemek biztonsági követelményeit szabályozó hazai jogszabályi környezet (41/2015 BM rendelet), a nyílt forrású modell egyedi sajátosságainak és a definiált védelmi intézkedések összevetésével feltártam, hogy a klasszikus FLOSS termékek nem felelnek meg maradéktalanul a legmagasabb biztonsági szint által definiált elvárásoknak, ezért a jelen szabályozás alapján csak harmadik féltől származó termékekbe építve használhatóak. 

