\newpage

# Rövidítések jegyzéke{-}

ABI
: Application Programming Interface, a szoftver vagy szoftverrendszer egyes részei között definiált interfész vagy kommunikációs protokoll, melynek elsődleges célja a szoftver karbantartásának és implementációjának leegyszerűsítése. 

ABI
: Application Binary Interface, két program modul között értelmezett bináris interfész. Az egyik fél gyakran az operációs rendszer valamely szolgáltatása.

CC
: Common Criteria, információbiztonsági tanúsításra használható elterjedt keretrendszer, ahol a rendszer használói meghatározhatják a teljesítendő funkcionális és minősítési követelményeket, a gyártó megvalósíthatja, végül egy független minősítő laboratórium ellenőrizheti azokat.

COBIT
: Control Objectives for Information and Related Technology egy, az ISACA (Information Systems Audit and Control Association) által definiált IT keretrendszer.

COTS
: Commercial Off-the-Shelf. Olyan IT termék, amelyet módosítás, testreszabás nélkül árusítanak és használnak fel. A COTS termékeket könnyen telepíthetőre tervezik és általában egyszerűen illeszthetők a már meglévő termékekhez. (Az átlagos számítógép felhasználó által használt szinte valamennyi program ebbe a kategóriába esik). A COTS szoftverek előnye az tömegtermelésből adódó alacsony ár.

DDOS
: A Distributed Denial-of-Service avagy szolgáltatás megtagadással járó támadás célja a kiszemelt kiszolgáló, hálózat vagy szolgáltatás normál adatforgalmának ellehetetlenítése nagy mennyiségű Internetes forgalom generálásával.

LIRE
: Létfontosságú Információs Rendszerelemek

LRE
: Létfontosságú Rendszerelemek

FLOSS
: Free Libre and Open Source Software, a Szabad Szoftver nemzetközileg ismert betűszava. A nyílt fejlesztési modell terméke, amely meghatározott feltételeket kielég.

FLOSS elem
: A bővített FLOSS kategóriába tartozó bármilyen programkód, abból képzett bináris, konfigurációs elem vagy metainformáció. Ide tartozik a szabad szoftver, és szervezet vagy beszállítói által integrált nyílt forráskódú komponens is.

GPG
: GNU Privacy Guard, a PGP (Pretty Good Privacy) kriptográfiai szoftvercsomag gyakran használt RFC 4880 kompatibilis FLOSS alternatívája. 

GPL
: GNU General Public License. Széles körben elterjedt kötött (restrictive) FLOSS licencforma, amely a végfelhasználónak lehetővé teszi a termék szabad futtatását, tanulmányozását, megosztását és módosítását.

OSSD 
: Open Source Software Development, a nyílt fejlesztési modell egyedi jellemzőkkel rendelkező szoftveralkotási folyamata, melynek alapja a fejlesztőközösség, terméke a Szabad Szoftver

IoT
: Internet of Things, a dolgok internete. Egymással kommunikációs kapcsolatban álló hardver és szoftver elemek együttese, amelyeket hétkoznapi dolgok "intelligensé" tételére használunk fel. Jellemző példái az "okos-eszközök", viselhető elktronika (wareware), intelligens orvosi szenzorok és segédeszközök, épületautomatizálás, megoszló közlekedés irányítás.

LIRE
: Létfontosságú Információs Rendszerelem és létesítmény a társadalom olyan hálózatszerű, fizikai vagy virtuális rendszerei, eszközei és módszerei, amelyek az információ folyamatos biztosítása és az informatikai feltételek üzemfolytonosságának szükségességéből adódóan önmagukban létfontosságú rendszerelemek, vagy más azonosított létfontosságú rendszerelemek működéséhez nélkülözhetetlenek.

NIST
: National Institute of Standards and Technology, az Egyesült Államok szabványokkal karbantartásával és terjesztésével foglalkozó szervezete.

OSSD
: Open Source Software Development, azaz nyílt forráskódú szoftverfejlesztés. Ebben az értekezésben mint egyedi fejlesztési módszertan értelmezendő.

SCRM
: Supply Chain Risk Management, beszállítói lánccal kapcsolatos kockázatelemzési módszerek gyűjtőneve.

SEO
: Search Engine Optimalization, weboldalak és azok kapcsolatainak optimalizálása a keresőtalálatban elért helyezések optimalizálása céljából. Egyes változatai (Black SEO) a kereső gyártója által tiltott vagy ellenjavalt módszereket is alkalmaznak.

SRGM
: Software Reliability Growth Model, szoftverek megbízhatóságának és fenntarthatóságának vizsgálatát célzó modellek.

WoT
: Web of Trust. A PKI alapú hitelesség ellenőrzés alternatív formája, ahol szigorú hierarchia és aláírás láncolat alkalmazása helyett gráfszerű hálózatot és többszörös aláírást alkalmaznak. A megbízhatóságot nem a gyökértanúsítóba vetett bizalom, hanem a megbízhatónak minősített aláírókhoz vezető útak száma biztosítja.

\listoffigures
 
\listoftables
