\newpage

# Rövidítések jegyzéke{-}

ABI
: Application Binary Interface, két program modul között értelmezett bináris interfész. Az egyik fél gyakran az operációs rendszer valamely szolgáltatása.

ACM
: Association of Computing Machinery, a világ egyik legnagyobb oktatási és számítástudományi szervezete. Jelentős publikációs gyűjteményt tart fenn ACM Digital Library néven.

AMD
: Advanced Micro Devices, kaliforniai székhelyű, amerikai multinacionális félvezetőgyártó vállalat.

API
: Application Programming Interface, a szoftver vagy szoftverrendszer egyes részei között definiált interfész vagy kommunikációs protokoll, melynek elsődleges célja a szoftver karbantartásának és implementációjának leegyszerűsítése. 

ASD
: Agile Software Development, avagy agilis szoftverfejlesztési módszertan egy ernyőfogalom több különféle modern szoftverfejlesztési keretrendszer és eljárás megjelölésére. A módszertanok jellegzetessége, hogy egymással együttműködő kis méretű önszerveződő csoportokkal dolgoznak. 

BSD
: Berkley Software Distribution. Unix alapú operációs rendszer, napjainkban a betűszó alatt a már megszűnt eredeti BSD helyett filozófiai utódjait FreeBSD, OpenBSD, NetBSD és DragonFly BSD rendszereket értik.

CC
: Common Criteria, információbiztonsági tanúsításra használható elterjedt keretrendszer, ahol a rendszer használói meghatározhatják a teljesítendő funkcionális és minősítési követelményeket, a gyártó megvalósíthatja, végül egy független minősítő laboratórium ellenőrizheti azokat.

CERT
: Computer Emergency Response Team. Specialisták csoportját jelenti, akik kiberbiztonsági események kezelésére szakosodtak.

CIS CSC
: Center for Internet Security Critical Security Controls (for Effective Cyber Defense). Kiberbiztonsági ajánlás gyűjtemény, amelyet az amerikai SANS intézet fejlesztett ki.

CMM
: Capability Maturity Model, az amerikai védelmi minisztérium által finanszirozott 1986-os kutatásból származó fejlesztési modell, amelynek célja a meglévő szoftverfejlesztési folyamatok javítása formálisan definiált lépések és mérőszámok segítségével.

COBIT
: Control Objectives for Information and Related Technology egy, az ISACA (Information Systems Audit and Control Association) által definiált IT keretrendszer.

COTS
: Commercial Off-the-Shelf. Olyan IT termék, amelyet módosítás, testreszabás nélkül árusítanak és használnak fel. A COTS termékeket könnyen telepíthetőre tervezik és általában egyszerűen illeszthetők a már meglévő termékekhez. (Az átlagos számítógép felhasználó által használt szinte valamennyi program ebbe a kategóriába esik). A COTS szoftverek előnye az tömegtermelésből adódó alacsony ár.

CPAN
: The Comprehensive Perl Archive Network. A perl programozási nyelvhez fejlesztett modulok online tárháza amely több mint negyedmillió szoftvermodult tartalmaz. 

CPOL
: Code Project Open License. A "The Code Project" által kiadott nyilvános licenctípus.

CSIRT
: Computer Security Incident Response Team, azaz számítógépes biztonsági eseményekre reagáló csoport.

CVE
: Common Vulnerabilities and Exposures. Az ismert kiberbiztonsági sérülékenységek azonosítóval, leírással és legalább egy ismert hivatkozással ellátott bejegyzéseinek listája, amelyet az amerikai National Cybersecurity FFRDC kutatóközpont tart fenn és a Mitre Corporation üzemeltet.

DCS
: Distributed Control Systems, azaz az ipari vezérlés területén használt elosztott folyamatirányítási rendszerek. Az utóbbi években sokat közeledtek a PLC-SCADA rendszerekhez, de azoknál általában nagyobb mértékű redundanciát biztosítanak.

DDOS
: A Distributed Denial-of-Service avagy szolgáltatás megtagadással járó támadás célja a kiszemelt kiszolgáló, hálózat vagy szolgáltatás normál adatforgalmának ellehetetlenítése nagy mennyiségű Internetes forgalom generálásával.

DRM
: Digital Right Management, azaz digitális jogvédelem. Digitális javak jogvédelmét ellátni hivatott technológiai eljárások gyűjtőneve.

DVCS
: Distributed Version Control System, magyarul megosztott változáskezelő rendszer. A forráskód rendszerezett tárolására és a változások vezetésére szolgáló szoftver. Ilyen rendszer például az SVN, Git, darcs vagy a mercurial.

ERP
: Enterprise Resource Planning, magyarul "Vállalati Erőforrás Tervezés" de hazánkban a vállalatirányítási rendszer kifejezés az elterjedt.

EULA
: End User License Agreement, azaz végfelhasználói licencszerződés.

EUPL
: European Free/Open Source Software licenc, egy az Európai Unió által kiadott nyílt forráskódú licenctípus.

FBV
: Full Business Value. A befektetés teljes értéke, rendszerhatékonyság, üzleti hatékonyság figyelembevételével.

FLOSS
: Free Libre and Open Source Software, az FSF vagy OSI elveinek megfelelő nyílt forráskodú szoftvertermékekre alkalmazott betűszó.

FLOSS
: Free Libre and Open Source Software, a Szabad Szoftver nemzetközileg ismert betűszava. A nyílt fejlesztési modell terméke, amely meghatározott feltételeket kielég.

FLOSS elem
: A bővített FLOSS kategóriába tartozó bármilyen programkód, abból képzett bináris, konfigurációs elem vagy metainformáció. Ide tartozik a szabad szoftver, és szervezet vagy beszállítói által integrált nyílt forráskódú komponens is.

FSF
: Free Software Foundation, Richard Stallman ideológiai örökségét követő, nyílt forrással foglalkozó szervezet.

GDPR
: General Data Protection Regulation, az Európai Parlament és Tanács által kiadott Általános Adatvédelmi Rendelet angol betűszava.

GIMP
: Gnu Image Manipulation Program, népszerű, nyílt forrású képszerkesztő szoftver.

GNU
: GNU's Not Unix rekurzív rövidítés, amely Richard Stallman által kezdeményezett operációs rendszert és kiterjed szoftvergyűjteményt jelöl amely nagy része a GPL licenc alá tartozik.

GPG
: GNU Privacy Guard, a PGP (Pretty Good Privacy) kriptográfiai szoftvercsomag gyakran használt RFC 4880 kompatibilis FLOSS alternatívája. 

GPL
: GNU General Public License. Széles körben elterjedt kötött (restrictive) FLOSS licencforma, amely a végfelhasználónak lehetővé teszi a termék szabad futtatását, tanulmányozását, megosztását és módosítását.

IBM
: International Business Machines, New Yorki székhelyű amerikai multinacionális technológiai vállalat.

ICS
: Industrial Control Systems, más néven ipari irányítási rendszerek 

IoT
: Internet of Things, a dolgok internete. Egymással kommunikációs kapcsolatban álló hardver és szoftver elemek együttese, amelyeket hétkoznapi dolgok "intelligensé" tételére használunk fel. Jellemző példái az "okos-eszközök", viselhető elektronika (wearware), intelligens orvosi szenzorok és segédeszközök, épületautomatizálás, megoszló közlekedés irányítás.

ISO/IEC
: International Organization for Standardization/International Electrotechnical Commission, nemzetközi szabványügyi testület.

LGPL
: GNU Lesser General Public License nyílt forráskódú GPL típusú licencfajta amely lehetővé teszi a komponens üzleti termékekbe építését.

LIRE
: Létfontosságú Információs Rendszerelem és létesítmény a társadalom olyan hálózatszerű, fizikai vagy virtuális rendszerei, eszközei és módszerei, amelyek az információ folyamatos biztosítása és az informatikai feltételek üzemfolytonosságának szükségességéből adódóan önmagukban létfontosságú rendszerelemek, vagy más azonosított létfontosságú rendszerelemek működéséhez nélkülözhetetlenek.

LRE
: Létfontosságú Rendszerelemek, korábbi nevükön Kritikus Infrastuktúrák.

OKF
: Országos Katasztrófavédelmi Főigazgatóság

OSI
: Open Source Initiative, nyílt forrású licencek OSD (Open Source Definition) kompatibilitásának tanúsítást végző szervezet.

OSSD 
: Open Source Software Development, a nyílt fejlesztési modell egyedi jellemzőkkel rendelkező szoftveralkotási folyamata, melynek alapja a fejlesztőközösség, terméke a Szabad Szoftver. Az értekezésben egyedi fejlesztési módszertan értelmben szerepel.

NIST
: National Institute of Standards and Technology, az Egyesült Államok szabványokkal karbantartásával és terjesztésével foglalkozó szervezete.

PLC
: Programmable Logic Controller, azaz programozható logikai vezérlő. Összetett rendszerek, gyártósorok, szerszámgépek vezérlésére kifejlesztett, gyakran önálló szabályozásra is képes rendszerek. A korábbi mechanikus relé és logikai hálózat alapú rendszerekkel ellentétben programozhatók és szabványos ki-bemenetekkel rendelkeznek.

PKI
: Public Key Infrasturcture, azaz nyílt kulcs infrastruktúra, szabályok, szerepek szoftverek és eljárások együttese, amelyek digitális tanusítványok tárolását használatát és elosztását segítik elő. Lényegében az asszimetrikus titkosításban használt nyílt kulcsok hitelességének ellenőrzésére kifejlesztett rendszer, amelyben a hitelesnek tekintett gyökértanúsítványok további tanusítványokat írhatnak alá és a bizalom tranzitív. 

RDBMS
: Relational Database Management System, reliációs adatbázisok kezelésére tervezett adatbázis-kezelő rendszer.

SCADA
: Supervisory Control and Data Acquisiton, az ipari irányítási rendszerek monitorozását és irányítását biztosító megoldások gyűjtőneve. 

SCRM
: Supply Chain Risk Management, beszállítói lánccal kapcsolatos kockázatelemzési módszerek gyűjtőneve.

SEO
: Search Engine Optimalization, weboldalak és azok kapcsolatainak optimalizálása a keresőtalálatban elért helyezések optimalizálása céljából. Egyes változatai (Black SEO) a kereső gyártója által tiltott vagy ellenjavalt módszereket is alkalmaznak.

SRGM
: Software Reliability Growth Model, szoftverek megbízhatóságának és fenntarthatóságának vizsgálatát célzó modellek.

SQL
: Structured Qurey Language, széles körben elterjedt, szabványos adatbázis lekérdezési nyelv.

SSH
: Secure Shell, kriptográfiai hálózati protokoll és szoftver amely biztonságos távoli műveletvégzést tesz lehetővé.

TCO
: Total Cost of Ownership, az teljes bekerülési érték. Pénzügyi becslés amely a termék vagy rendszer közvetlen és közvetett költségeit is figyelembe veszi.

TCG
: Trusted Computing Group, az AMD, IBM, Hewlett-Packard, Intel és Microsoft összefogásával indult csoport amelyek célja a személyi számítógépeken alkalmazandó trusted computing elvek kutatása és definiálása.

UML
:  Unified Modeling Language, általános célú, elterjedt modellező nyelv a szoftverfejlesztés területén.

USB
: Universal Serial Bus. 

WoT
: Web of Trust. A PKI alapú hitelesség ellenőrzés alternatív formája, ahol szigorú hierarchia és aláírás láncolat alkalmazása helyett gráfszerű hálózatot és többszörös aláírást alkalmaznak. A megbízhatóságot nem a gyökértanúsítóba vetett bizalom, hanem a megbízhatónak minősített aláírókhoz vezető utak száma biztosítja.

XSS
: Cross-site scripting. Informatikai sérülékenységek egy fajtája, amely általában webalkalmazásokban található meg. Az XSS támadás lehetővé teszi, hogy a támadó parancsfájlokat szúrjon be a felhasználó által megtekintett oldalba.

\listoffigures
\newgeometry{left=2cm,right=2cm,top=2.cm,bottom=2cm} 
\listoftables
\restoregeometry 
